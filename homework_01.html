<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>homework_01</title>
</head>
<body>
    <h1>Шевченко Тарас Григорович</h1>
    <hr>
    <b>Тарас Григорович Шевченко</b> (відомий також як <b>Кобзар</b>: <u>25 лютого</u> (9 березня) 1814, с. Моринці, Київська губернія, (нині Черкаська область) &mdash; <u>26 лютого</u> (10 березня) 1861, м. Санкт-Петербург) &mdash; український поет, письменник (драматург, прозаїк), художник (живописець, гравер), громадський та політичний діяч.
    <br><br>
    Член Кирило-Мефодіївського братства. Академік імператорської академії мистецтв (1860).
    <br><br>
    <h2>Життєпис</h2>
    <hr>
    <h3>Дитинство і молодість</h3>
    Тарас Шевченко народився <u>25 лютого</u> (9 березня) 1814 року<sup>[5]</sup> у селі Моринці Звенигородського повіту Київської губернії (нині Звенигородського району Черкаської області). Був третьою дитиною селян-кріпаків Григорія Івановича Шевченка і Катерини Якимівни Бойко після сестри Катерини (8 (20) листопада 1804 &mdash; близько 1848) та брата Микити (16 (28) травня 1811 &mdash; близько 1870)<sup>[6]</sup>. Згідно з родинними переказами, Тарасові діди і прадіди були козаками, служили у Війську Запорозькому й брали участь у визвольних війнах та повстаннях в Україні XVII-XVIII століть. Ці повстання були жорстоко придушені, а нормальне суспільне життя на Черкащині, Полтавщині, Київщині, Брацлавщині, Чернігівщині порушилося на тривалі роки. Переважна частина місцевого населення була закріпачена і зубожіла.
    <br><br>
    У 1816 році сім’я Шевченків переїхала до села Керелівка (нині Шевченкове Звенигородського району) Звенигородського повіту, звідки походив Григорій Іванович<sup>[7]</sup>. Дитячі роки Тараса пройшли в цьому селі. 12 (24) травня 1816 року народилася Тарасова сестра Ярина<sup>[8]</sup>, а <u>26 січня</u> (7 лютого) 1819 року - сестра Марія<sup>[9]</sup>. Одного разу малий Тарас пішов шукати "залізні стовпи, що підпирають небо", і заблукав у полі. Чумаки, зустрівши хлопця, забрали його з собою і ввечері привезли до Керелівки<sup>[10][11]</sup>. 8 (20) березня 1821 року народився Тарасів брат Йосип<sup>[12]</sup>.
    <br><br>
    <u>29 січня</u> (10 лютого) 1823 року його старша сестра і нянька Катерина вийшла заміж за Антона Красицького &mdash; селянина із Зеленої Діброви.
    <br><br>
    <u>20 серпня</u> (1 вересня) 1823 року від тяжкої праці й злиднів померла мати Катерина<sup>[15]</sup>, й 7 (19) жовтня 1823 року батько удружився вдруге з удовою Оксаною Терещенко, в якої вже було троє дітей<sup>[16]</sup>. Вона жорстоко поводилася з нерідними дітьми, зокрема з малим Тарасом<sup>[17]</sup>.
    <br><br>
    <h3>Викуп</h3>
    <br>
    Портрет Василя Жуковського, роботи Карла Брюллова. Зібрані за цей твір гроші в розіграші лотореї послужили для викупу Тараса Шевченка з кріпацтва.
    <br><br>
    Улітку 1836 року під час одного з петербурзьких нічних рисувальних сеансів у Літньому саду він познайомився зі своїм земляком &mdash; художником Іваном Сошенком, а через нього &mdash; з Євгеном Гребінкою, Василем Григоровичем і Олексієм Венеціановим, які познайомили Тараса зі впливовим при дворі поетом Василем Жуковським<sup>[55]</sup>. Сошенко вмовив Ширяєва відпустити Шевченка на місяць, щоб той відвідував зали живопису Товариства заохочення художників<sup>[56]</sup>. Комітет цього товариства, "розглянувши рисунки стороннього учня Шевченка", ухвалив "мати його на увазі на майбутнє". 
</body>
</html>